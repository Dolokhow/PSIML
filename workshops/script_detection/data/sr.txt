Лондон (енглески: London; /ˈlʌndən/) је главни и највећи град Енглеске 
и Уједињеног Краљевства и средиште регије Шири Лондон, те површином 
највећа урбана зона у Европској унији. Антички Лондиниум (латински: Londinium) 
су основали Римљани 43. године нове ере у мочварном подручју 
на естуару реке Темзе на чијем месту данас лежи најуже 
пословно језгро модерног града, Сити. Од XIX века име Лондон 
се односи и на сва насеља која су се развила 
око првобитног градског језгра, односно на подручје Ширег Лондона. Са 
преко 300 различитих националности које живе на подручју данашњег града, 
Лондон важи за једну од најкосмополитскијих средина у Европи. Према 
попису из 2011. на подручју Ширег Лондона живело је 8.278.251 
становника, или 12,5% целокупне популације Уједињеног Краљевства. У најужем делу 
града, у Ситију живи свега 7.400 становника. У ширем метрополитанском 
подручју 2011. живело је 13.709.000 становника. Лондон је у периоду 
између 1831. до 1925. по броју становника представљао највећу градску 
површину на свету.Лондон се убраја међу најважније градове у свету 
у многим областима. Један је од најважнијих политичких, образовних, културних, 
трговачких, туристичких, финансијских, модних, спортских центара у свету. После Њујорка, 
Лондон је најважнији финансијски центар на планети а познат је 
и по својој незваничној титули светске културне престонице. Са 6 
лондонских међународних аеродрома годишње се превезе преко 120 милиона путника, 
што Лондон сврстава у најпрометнији ваздушни центар на свету. Лондонски 
метро представља најстарији систем подземне железнице у свету и други 
на свету по броју превезених путника (после Шангајског). У граду 
раде укупно 43 универзитетске установе, због чега је Лондон и 
светски образовни центар. Лондон је једини град који је три 
пута угостио највеће спортско такмичење на планети Летње олимпијске игре 
(1908, 1948 и 2012).Иако град лежи на 70 км источно 
од ушћа реке Темзе захваљујући плимском таласу који допире све 
до градског средишта, Лондон се развио у велику и у 
светским оквирима веома важну трговачку луку (по саобраћају четврту у 
свету), опремљену најсавременијим уређајима за пловидбу, утовар и истовар робе. 
Године 1984. на Темзи код Лондона је саграђена велика брана 
која град штити од дејства плимних таласа који су у 
прошлости често имали катастрофалне последице по град (као у јануару 
1953). Захваљујући својој богатој и дугој историји у Лондону се 
данас налазе бројни културно историјски споменици, од којих се чак 
четири налазе на листи Светске баштине Унеска: Лондон тауер, Краљевска 
ботаничка башта Кју, Вестминстерска палата у оквиру које се налазе 
Вестминстерска опатија и црква свете Маргарите те историјски Гринич у 
којем се налази чувена Гриничка опсерваторија кроз коју пролази почетни 
нулти меридијан. Од осталих знаменитости треба поменути и Бакингемску палату 
која опредставља службену резиденцију британске краљевске породице, Лондонско око, трг 
Пикадили серкус, катедрала Светог Павла, Тауербриџ, Трафалгар Сквер, стадион Вембли 
и комплекс Ол Ингланд Клаба. У граду се налазе и 
бројне галерије, музеји, библиотеке попут у светским размерама чувених Тејт 
Париз (француски: Paris, латински: Lutetia) је главни и највећи град 
Француске. Налази се у центру Париског басена, над реком Сеном 
(La Seine). Реком је подељен на два дела: на северну 
„Десну обалу“ и на јужну, мању, „Леву обалу“. Град представља 
политичко, економско, образовно и културно средиште централизоване француске државе, а 
и Европе. Париз је један од најзначајнијих светских градова. У 
њему су седишта међународних организација УНЕСКО, ОЕЦД и неформалног Париског 
клуба. Са светом је повезан преко 2 велика аеродрома и 
6 главних железничких станица. У Паризу се налазе многе знаменитости 
и туристичке атракције. Са историјом дугом 2 миленијума, овај град 
је био место значајних историјских догађаја и стециште уметника. Због 
тога сваке године Париз посети до 30 милиона туриста. По 
броју туриста Париз је најпосећенија светска туристичка дестинација. Такође је 
познат по имену „Град светлости“. Град има преко два милиона 
становника (2.211.297, процена из 2008), а урбана зона преко 12 
милиона (12.089.098). Ова непрекинута урбана зона Париза (без сателитских насеља) 
